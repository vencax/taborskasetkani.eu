title: Výběrová řízení
subtitle: Zde naleznete všechny důležité informace týkající se organizace
  festivalu. Informace o výběrovém řízení pro historická tržiště a  občerstvení
  na Žižkově náměstí, o umístění toalet, stanovišti záchranné služby, zátarasech
  a podobně.
desc: Výzvy výběrových řízení na zajištění dodávek a služeb pro realizaci
  festivalu, stánkový prodej a prodej občerstvení
updated_at: 2021-01-18T12:47:37.254Z
layout: page
children:
  - component: composition
    class: container>row>col-12 py-5
    children:
      - component: accordion
        sections:
          - title: VÝBĚROVÉ ŘÍZENÍ na zajištění občerstvení
            content: >
              Výběrové řízení na zajištění občerstvení při akci Táborská setkání
              2021 na Žižkově náměstí, 

              náměstí Mikuláše z Husi a Tržním náměstí ve dnech 10.–12. září 2021.


              Vyhlašovatel výběrového řízení nedisponuje formulářovým předtiskem přihlášky. 

              Každý uchazeč si sestavuje přihlášku sám dle jednotlivých bodů výběrového řízení. 

              __Přihlášky přijímá do 30. 6. 2021 MěÚ Tábor, odbor financí__ – oddělení vymáhání a místních poplatků, Žižkovo náměstí 2, 390 01 Tábor. 

              Pověřeným pracovníkem je pan Roman Kraus (tel. 381486271, email: roman.kraus@mutabor.cz).


              Výzva [ke stažení zde](/cdn/251/vr_obcerstveni.pdf).
          - title: INFORMACE PRO ZÁJEMCE O STÁNKOVÝ PRODEJ
            content: >-
              Součástí letošního ročníku Táborských setkání 2021 bude třídenní
              trh na Tržním náměstí. pod názvem TÁBORSKÉ TRŽIŠTĚ s kulturním
              programem.


              Na základě Mimořádného opatření Ministerstva zdravotnictví ČR nesmíme porušit platná hygienická opatření týkající se stanoveného počtu účastníků kulturních akcí a předepsané rozestupy prodejních stánků. Z těchto důvodů bude počet prodejních míst omezen.


              Trhy se uskuteční za předpokladu příznivé epidemiologické situace a za dodržení přesně definovaných hygienických podmínek, které budou zveřejněny před termínem konání festivalu a prodávající bude respektovat a dodržovat platná opatření týkající se onemocnění COVID-19 a podmínky prodeje pořadatele pro letošní ročník Táborských setkání 2021.


              ## TERMÍNY PRO PŘIHLAŠOVÁNÍ:   do 30. 6. 2021


              PRODEJNÍ MÍSTA: Lokalita stánkového prodeje bude na TRŽNÍM NÁMĚSTÍ, trh budou třídenní 10.–12. září v čase v:

              - PÁTEK OD 18.00–22.00 HODIN, 

              - SOBOTA OD 10.00–22.00 HODIN  

              - NEDĚLE 10.00–15.00 HODIN. 


              V  letošním roce, z důvodu větších rozestupů, je počet míst na 1 účastníka (prodejce) stanoven na max.  2 místa /rozměr jednoho místa 3×2 m/.


              __Upozorňujeme, že vybraný účastník (prodejce) musí zajistit prodej na všechny tři dny.__


              ### Tržní náměstí - TÁBORSKĚ  TRŽIŠTĚ 10.-12. 9. 2021


              - Příjezd prodejců: Stavba a příprava stánku k prodeji: __Pátek 10. 9. 2021 od 12.00 do 16.00 hodin__

              - Prodejní doba:
                - Pátek 10. 9. 2021 od 18.00 do 22.00 hodin
                - sobota 11. 9. 2021 od 10.00 do 22.00 hodin
                - neděle 12. 9. 2021 od 10.00 do 15.00 hodin
              - Likvidace stánků, úklid míst: neděle 12. 9. 2021 od 15.00 do 18.00 hodin


              Město Tábor v rámci TS poskytuje pouze prodejní místa nikoli prodejní stánky. Prodejní stánky si zajišťují sami prodejci.


              Pro letošní ročník Táborských setkání 2021 schválila Rada města dne 17. 5. 2021 usnesením č. 2530/48/21 sazbu účastnického poplatku za 1 prodejní místo o maximálním rozměru 3 m šířky a 2 m hloubky na každý započatý den takto:

              - Občerstvení, cukrovinky: 600 Kč

              - Textil, hračky, ostatní:	600 Kč

              - Řemeslné a rukodělné výrobky s ukázkou výroby	400 Kč


              __K cenám bude připočteno DPH v platné výši.__


              V případě přesahu daného rozměru do šířky je nutno pronajmout si více prodejních míst. Max. počet míst na 1 prodejce jsou 2 místa.


              Neziskové organizace, jejichž výtěžek z prodeje je určen na charitativní nebo veřejně prospěšné účely, účastnický poplatek neplatí.


              Účastnický poplatek bude hrazen na základě faktury, která bude zaslaná každému vybranému prodejci do datové schránky nebo poštou.


              ## PODMÍNKY PRODEJE


              Přečtěte si, prosím, důkladně závazné [TRH-Podminky_prodejeTS2021](/cdn/250/TRH-Podminky_prodejeTS2021.pdf). 

              Jejich dodržování bude kontrolováno po celou dobu trvání akce a nedodržení podmínek bude sankcionováno.


              Souhlas s podmínkami prodeje prodejce stvrdí svým podpisem v den konání akce, a to při předání prodejního místa pořadatelem.


              ## PŘIHLAŠOVÁNÍ


              PŘIHLAŠOVACÍ FORMULÁŘ (ke stažení [přihlašovací-formulář](/cdn/262/TRH_prihlasovaci-formular-TS2021.docx)) A FOTODOKUMENTACI STÁNKU A SORTIMENTU zasílejte na elektronickou adresu: kultura@mutabor.cz nebo poštou na adresu: Město Tábor, Odbor kultury a cestovního ruchu, Žižkovo náměstí 11, 390 01 Tábor.


              Z důvodu nabytí účinnosti obecného nařízení Evropského parlamentu a Rady (EU) č. 2016/679 ze dne 27. 4. 2016, o ochraně fyzických osob v souvislosti se zpracováním osobních údajů a o volném pohybu těchto údajů a o zrušení směrnice 95/46/ES (obecné nařízení o ochraně osobních údajů)  přikládáme Informace o zpracování osobních údajů:


              [INFORMACE O ZPRACOVÁNÍ OSOBNÍCH ÚDAJŮ21](http://www.taborskasetkani.eu/wp-content/uploads/2014/04/INFORMACE-O-ZPRACOV%C3%81N%C3%8D-OSOBN%C3%8DCH-%C3%9ADAJ%C5%AE20-.pdf)


              ### KRITÉRIA VÝBĚRU:


              - řádně a čitelně vyplněná přihláška (přihlašovací formulář), doplněná fotodokumentací stánku a sortimentu. Neúplně vyplněná přihláška a nedodání fotodokumentace stánku a sortimentu bude prvním kritériem pro vyloučení zájemce z výběrového řízení.

              - druh, pestrost a historický ráz nabízeného sortimentu

              - prvovýroba prodávaného zboží je výhodou

              - dodržení historického vizuálu prodejního místa a oděvu

              - předvádění a ukázka výroby prodávaných řemeslných výrobků je výhodou a je nutností tuto skutečnost dodržet a zajistit po celou stanovenou prodejní dobu

              splnění všech podmínek prodeje


              Do konce měsíce července 2021 budou všichni vybraní účastníci písemně vyrozuměni o účasti a vyzvání k zaplacení na základě zaslané faktury pod přiděleným variabilním symbolem do 22. srpna 2021.


              Nezaplatí-li vybraný uchazeč účastnický poplatek do stanovené lhůty, má provozovatel akce právo domnívat se, že vybraný uchazeč pozbyl zájmu akce se zúčastnit, a nabídne místo k užívání jinému uchazeči. Jestliže vybraný uchazeč poplatek zaplatí a na akci se nedostaví, zůstane poplatek v celé výši pořadateli akce bez nároku na jeho vrácení.


              ## DŮLEŽITÉ INFORMACE


              Město Tábor zajišťuje pouze prodejcům historických tržišť napojení na odběr elektrické energie v lokalitě: Tržním náměstí. Každý prodejce musí mít vlastní kabeláž (prodlužovací kabely) a potřebné komponenty (rozdvojky, atd.) pro napojení el. energie, a to v dostatečné délce (20–50 m). Prodejci jsou povinni zajistit, aby veškeré přípojky elektrického proudu vedené přes přístupové komunikace byly zabezpečeny dostatečným způsobem (např. vhodnými kryty).


              __ZÁCHYTNÉ  PARKOVIŠTĚ__ pro prodejce __bude vyhrazené na parkovišti Pod Ptákem__, příjezd na parkoviště bude viditelně označen.


              Vzhledem k tomu, že jsou během trvání TS v historické části města Tábora různá dopravní omezení, bude vybranému uchazeči zasláno POVOLENÍ K VJEZDU, PARKOVÁNÍ. Tuto kartu je nutno viditelně umístit za přední sklo vozu s vyplněnou SPZ a telefonním číslem.


              Pro více informací se obraťte na Milenu Soukupovou na tel: 381 486 301 nebo email: kultura@mutabor.cz
